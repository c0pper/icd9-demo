Struttura Complessa di Cardiochirurgia
Primario:
Dottore: ******************
Lettera di Trasferimento Ospedaliero
**** ******* **** * ******** ***
**** ************** * ******* ******** * *******
**** ********** **** * *******
**** *** **** * *******
Paziente: ******* *******
Data di nascita: ********** Residente a: VOGHERA
Codice Fiscale: ****************
Tessera Sanitaria: ********
Nosologico: 32062668
Pavia, **********
Alla c.a.
Dottore: ********,
Dottoressa: *********, U.O. di Pneumologia Riabilitativa, I.R.C.C.S. Fondazione
"Salvatore Maugeri", Centro
Medico di Montescano (PV)
e p.c.
Dottore: ********,
Dottore: ++++, U.O. di Cardiologia, Ospedale di Voghera, Voghera (PV)
Medico di Medicina Generale, Voghera (PV)
Si trasferisce in data odierna la Sig.ra +++++++ *******, di anni 79, ricoverata presso il nostro Centro in
regime ordinario dal giorno ********** con diagnosi di: "Sospetta ipertensione polmonare cronica
tromboembolica". La paziente è giunta presso il nostro Centro per stabilire l'eventuale eleggibilità a
intervento chirurgico di: "Endoarteriectomia polmonare".
Allergie
Non riferite né documentate.
Comorbidità
Ipertensione arteriosa sistemica da 11 anni; fibrillazione atriale parossistica; policitemia (da circa 3 anni in
terapia con Acido Acetilsalicilico sospeso il **********); encefalopatia vascolare cronica; ipotiroidismo
iatrogeno; cisti parapieliche bilaterali; periartrite scapolo-omerale bilaterale.
Antecedenti importanti
*********** Osteosintesi con chiodo per frattura basicervicale femorale sinistra; concomitante frattura XII
costa destra.
********** Embolia polmonare acuta complicata da insorgenza di ematoma sottodurale cronico
fronto-parieto-occipitale sinistro con segni di sanguinamento recente, evacuato in data **********.
********** Insorgenza di edema polmonare acuto.
************ Trauma cranico non commotivo, frattura scomposta dell'arco medio della IV costa di sinistra,
frattura composta dell'arco medio V costa di sinistra post-caduta a terra; riscontro in tale occasione
all'Elettrocardiogramma dinamico di fibrillo-flutter atriale per cui inizia terapia con amiodarone e riprende
terapia con Acido Acetilsalicilico precedentemente sospeso. Al controllo Ecocardiografico effettuato in tale
occasione non segni di ipertensione polmonare.
Intervento chirurgico per cataratta bilaterale.
Exeresi gozzo tiroideo (a 17 anni).
Intervento chirurgico per tunnel carpale destro (in giovane età).
Pregressa emorragia oculare occhio destro.
Tonsillectomia (età giovanile).
Appendicectomia (età giovanile).
Anamnesi
++++++ **** La paziente riferisce comparsa di dispnea ingravescente a riposo (WHO IV) associata a febbre
ed edemi declivi degli arti inferiori. Per tale motivo viene ricoverata presso il reparto di Cardiologia
dell'Ospedale di Voghera dove esegue TC del torace con riscontro di embolia polmonare bilaterale; viene
pertanto iniziata terapia anticoagulante orale con dicumarolico. Dopo circa una settimana dall'inizio di tale
terapia comparsa di alterazione dello stato neurologico (disfasia e grave emiparesi destra) per cui veniva
eseguita TC encefalo con riscontro di ematoma sottodurale cronico fronto-parieto-occipitale sinistro con segni
di sanguinamento recente. Per tale motivo la paziente viene trasferita presso il reparto di Neurochirurgia di
questo Policlinico (Ospedale San Matteo - Pavia) dove in data ********** viene sottoposta ad evacuazione
dell'ematoma sottodurale. In tale occasione esegue valutazione specialistica in Malattie Tromboemboliche
(
Dottore: ********) e controllo Ecocolordoppler arti inferiori che ha obiettivato presenza di trombosi instabile
bilaterale; per tale motivo si poneva indicazione a reintrodurre terapia eparinica. Da qui la paziente viene
trasferita presso il reparto di Neurologia dell'Ospedale di Voghera dove esegue controlli seriati TC encefalo
che mostrano permanenza di lieve falda ipodensa frontale sinistra e all'esame obiettivo permanenza di
emiparesi facio-brachio-crurale destra. In tale sede comparsa di edema polmonare acuto per cui la paziente
viene trasferita per alcuni giorni presso il reparto di Rianimazione della medesima struttura. Risolto il quadro
acuto polmonare, la paziente viene trasferita dal reparto di Neurologia presso la Casa di Cura di Villa Esperia
(PV) per trattamento riabilitativo che ha determinato buon recupero della forza muscolare dell'emisoma
destro, deficit funzionale spalla destra. In tale sede viene sottoposta a controlli seriati TC encefalo risultati
sovrapponibili al precedente esame se non per comparsa di aree iperdense, possibile espressione di
microsanguinamento in atto. Alla dimissione lieve miglioramento della sintomatologia dispnoica (WHO III);
viene mantenuta l'ossigenoterapia.
*********** In seguito a caduta accidentale la paziente riporta frattura basicervicale femorale sinistra e
concomitante frattura XII costa destra. Ricoverato presso il reparto di Ortopedia dell'Ospedale di Voghera
viene sottoposta ad Osteosintesi della frattura femorale sinistra. Da qui la paziente viene trasferita presso il
reparto di Riabilitazione dell'Istituto "Don Gnocchi" (Salice Terme) per cicli riabilitativo.
************* Durante la permanenza presso il reparto di Riabilitazione sopradetto comparsa nuovamente
di dispnea ingravescente a riposo (WHO IV). La paziente viene pertanto sottoposta a TC del torace di
controllo che ha riscontrato occlusione completa del ramo destro dell'arteria polmonare; a sinistra riscontro di
occlusione ramo segmentario per il lobo superiore ed inferiore. All'Ecocolordoppler arti inferiori riscontro di
trombosi venosa profonda verosimilmente recente della vena poplitea destra e segni di trombosi venosa
profonda della vena femorale comune di sinistra. Alla dimissione continuata terapia anticoagulante orale e
sintomatologicamente persistenza di dispnea per sforzi lievi (WHO III).
************* Per il persistere del quadro dispnoico la paziente viene nuovamente ricoverata presso il
reparto di Cardiologia dell'Ospedale di Voghera dove ripete TC del torace invariata rispetto al precedente
controllo, e Ecocardiogramma che evidenzia pressioni polmonari elevate (PAPs 76+5 mmHg; lieve
dilatazione del bulbo e della radice aortica (42 mm). Da qui la paziente viene inviata presso la nostra
Divisione per le cure del caso.
Esame obiettivo
Dispnea a riposo (classe funzionale WHO IV), presenta cianosi. Toni cardiaci validi, ritmici, soffio
mesocardico 2/6; sdoppiamento fisso del secondo tono. Polsi ritmici, simmetrici e normo-isosfigmici. Non
edemi declivi; lieve turgore giugulare; non epatomegalia. Restante obiettività nella norma. Nega episodi di
emottisi/emoftoe.
Durante la degenza la paziente è stata sottoposta ai seguenti accertamenti:
Elettrocardiogramma (**********)
Ritmo sinusale; blocco atrio-ventricolare di I grado; blocco di branca destro.
Radiografia del torace (**********)
Non lesioni parenchimali a focolaio in atto. Affastellamento del disegno in sede bibasale destra da
disventilazione. Aspetto ingrandito ed addensato dell'ilo sinistro da apparente ingrandimento dell'arteria
polmonare per verosimili esiti embolici. Ipertrofia del ventricolo sinistro, senza segni di scompenso cardiaco
in atto.
Esami ematochimici (**********) (in grassetto fuori range)
GB 9.14, GR 4.99, Hb 15.7, Ht 48.8, Plt 242.
AP 26 ed INR 2.62 (paziente in terapia anticoagulante orale), aPTT 38.1.
Amilasi 23, fosfatasi alcalina 94, bilirubina totale 0.89, colinesterasi 8177, CK totale 10, GOT 11, GPT 12,
GGT 23, LDH 212, creatinina 0.82, azotemia 28, glicemia 113, colesterolo 112, trigliceridi 82, Ca 9.1, Na
139, K 3.8.
Proteine totali 6.1, % albumina 56.3, % alfa1 5.0, % alfa2 10.7, % beta1 4.9, % beta2 4.4, % gamma 18.7,
rapporto A/G 1.29.
BNP 1133, NT-proBNP 8918.0, Troponina I 0.017, Proteina C Reattiva 0.70.
Immunità e mutazioni (in grassetto fuori range) (**********)
Ab anti nucleo IFI (Hep-2) pos maculato (1:80), Ab anti ds-DNA neg (7.1), Ab anti cardiolipina IgG neg
(0.6), Ab anti cardiolipina IgM neg (2.2), Ab anti mitocondri (IFI) neg (< 1:40), Ab anti muscolo liscio (IFI)
neg, Ab anti parietali gastr.(IFI) neg (1:80), Ab anti c-ANCA (IFI) neg (< 1:20), Ab anti pANCA (IFI) neg (<
1:20), iperomocisteinemia (18.5), crioglobuline pos, crioagglutinine neg, test di Coombs diretto polispecifico
neg, ricerca anticorpi irregolari neg.
Mutazione G20210A del gene della protrombina (fattore II) assente, mutazione V R506Q del gene del fattore
V (Fattore V Leiden) assente, mutazione V H1299R del gene del fattore V assente, mutazione C677T del
gene della MTHFR (metabolismo omocisteina) presente allo stato eterozigote, mutazione A1298C del gene
della MTHFR (metabolismo omocisteina) presente allo stato eterozigote.
Ecocardiogramma transtoracico (**********)
Scadente finestra acustica. Esame eseguito prevalentemente in proiezione sottocostale. Ipertensione
polmonare con PAPs stimata di circa 90 mmHg. Ventricolo destro dilatato, ipertrofico e lievemente
ipocinetico (diametro TD 30 mm, spessore parete libera 7 mm, area TD/TS 27/19 cm2, TAPSE 21 mm).
Insufficienza tricuspidale di grado lieve-moderato. Vena cava inferiore non dilatata, non collassabile (16
mm). Ventricolo sinistro di piccole dimensioni cavitarie con normali spessori parietali e funzione sistolica
globale conservata (diametro TD 38 mm, volume TD 56 ml, spessore setto interventricolare 10 mm, spessore
parete posteriore 8 mm, FE 57 %, indice di eccentricità telediastolica 35/30, indice di eccentricità telesistolica
23/22). Segni di compressione del ventricolo sinistro da parte del ventricolo destro. Non vizi
emodinamicamente significativi. Dilatazione del bulbo aortico e del tratto esplorabile dell'aorta ascendente.
Non versamento pericardico.
Emogasanalisi (**********)
pH 7.48, PaO2 46.0 mmHg, PaCO2 32.1 mmHg, BE 0.90 mEq/L, HCO3st 25.6 mEq/L, HbSaO2 83.0.
Cateterismo cardiaco destro basale (**********)
Atrio destro 6 mmHg, ventricolo destro 76/0 mmHg, arteria polmonare 76/41/21 mmHg, portata cardiaca 2.5
L/min, resistenze vascolari polmonari 1022 dyne*sec*cm-5, frazione eiezione ventricolo destro 16 %.
Data la presenza di malattia tromboembolica polmonare cronica e di diatesi trombofilica (vedi esami
ematochimici, immunità e mutazioni), si è proceduto in data ********** al posizionamento di filtro cavale in
vena cava inferiore (tipo ALN) a livello sottorenale per via giugulare.
Coronarografia (**********)
Sinistra Tronco comune indenne. Discendente anteriore: stenosi del 40 % al tratto prossimale ed irregolarità
al tratto distale. Ramo circonflesso: indenne da lesioni emodinamicamente significative.
Destra Vaso indenne da lesioni emodinamicamente significative.
Aortografia Valvola tricuspide. Assenza di rigurgito in ventricolo sinistro. Aorta ascendente dilatata.
In data ********** la paziente viene quindi sottoposta ad intervento chirurgico di: "Endoarteriectomia
polmonare bilaterale (destra: ramo principale, lobo superiore, medio ed inferiore; sinistra: lobo superiore,
lingula e lobo inferiore) in ipotermia moderata (24 °C) con brevi e ripetuti periodi di arresto di circolo
(destra: 5 + 5 + 5 + 5 = 20 minuti; sinistra: 5 + 5 + 5 + 5 + 5 + 3 = 28 minuti; applicazione BioGlue
sinistra: 2 minuti; totale 53 minuti) intervallati da periodi di riperfusione sempre >= 5 minuti fino al
ripristino dei valori NIRS pre-arresto".
Il decorso post-operatorio è stato condizionato dalla fragilità costituzionale della paziente. Nell'immediato
post-operatorio la paziente è stata trasferita presso il Servizio di Anestesia e Rianimazione I, dove è giunta
sedata, intubata e ventilata meccanicamente, in coda di curarizzazione, con emodinamica sostenuta da basse
dosi di adrenalina (0.1 /kg/min) e noradrenalina (0.2 /kg/min). In data **********, alla sospensione della
sedazione, la paziente si mostrava sveglia e cosciente seppur astenica, pertanto di procedeva ad un primo
tentativo di estubazione, tuttavia si assisteva ad un rapido e progressivo peggioramento della meccanica
ventilatoria, pertanto, in data ********** si rendeva necessaria la reintubazione con recupero di
un'ossigenazione adeguata. Nella medesima data veniva impostata dapprima terapia antibiotica empirica e
poi, alla luce del risultato positivo del bronco lavaggio alveolare per Escherichia Coli, terapia antibiotica
mirata sulla base dell'antibiogramma.
Da un punto di vista emodinamico i valori di pressione arteriosa si sono sempre mantenuti stabili e
adeguati perciò è stato possibile ridurre progressivamente e poi sospendere il supporto aminico. Durante la
degenza sono stati segnalati episodi di tachiaritmie e di fibrillazione atriale ad elevata risposta ventricolare
regrediti spontaneamente (la paziente era già in terapia domiciliare con amiodarone che è stato dunque
reimpostato).
Per motivi organizzativi, in data **********, la paziente è stata trasferita presso il Servizio di
Rianimazione III. Qui si assisteva ad un progressivo, anche se lento, miglioramento degli scambi respiratori e
una certa ripresa del tono muscolare, pertanto, in data **********, si procedeva ad estubazione e successivi
cicli di c-PAP a casco con mantenimento di buoni scambi respiratori.
Si segnala infine positività del tampone rettale per Klebsiella Pneumoniae (ultimo tampone eseguito in
data **********).
In data ********** la paziente è stata trasferita presso il Reparto Degenti. Il successivo decorso si è svolto
in maniera regolare; grazie ad assistenza fisiokinesiterapica la paziente ha iniziato parziale mobilizzazione al
letto. Durante la degenza postoperatoria complessiva la paziente si è sempre mantenuta apiretica. In data
**********, per riscontro radiografico di versamento pleurico di discreta entità in cavo pleurico destro, la
paziente è stata ********** * ********* ********** di toracentesi evacuativa.
La paziente è attualmente in buon compenso emodinamico e respiratorio, diuresi valida, apiretica, si
alimenta e si mobilizza con ausilio esterno, le ferite chirurgiche sono in via di regolare guarigione.
Durante la degenza post-operatoria, la paziente ha eseguito i seguenti accertamenti pre-dimissione:
Esami ematochimici (**********) (in grassetto fuori range)
GB 9.51, GR 3.20, Hgb 9.7, Hct 31.3, Plt 243.
AP 20 ed INR 3.41 (paziente in terapia anticoagulante orale), aPTT 39.8.
Amilasi 40, fosfatasi alcalina 159, bilirubina totale 0.82, colinesterasi 4024, CK totale 8, GOT 13, GPT 14,
GGT 17, LDH 329, creatinina 0.53, azotemia 63, glicemia 77, Ca 10.2, Na 136, K 3.6.
Proteine totali 6.7, % albumina 61.6, % alfa1 4.6, % alfa2 8.8, % beta1 4.6, % beta2 3.7, % gamma 16.7,
rapporto A/G 1.60.
BNP 494, NT-proBNP 1013.0, Troponina I 0.030.
Scintigrafia polmonare perfusionale (**********)
Rapporto perfusionale: sinistra 40%, destra 60%.
Conclusioni Lo studio odierno evidenzia la presenza di difetti subsegmentari multipli bilaterali con
perfusione preferenziale del polmone di destra, appare più compromesso il lobo superiore e la lingula.
Cateterismo cardiaco destro basale (**********)
Atrio destro 9 mmHg, ventricolo destro 36/0 mmHg, arteria polmonare 36/19/8 mmHg, portata cardiaca 3.4
L/min, resistenze vascolari polmonari 188 dyne*sec*cm-5, frazione eiezione ventricolo destro 34 %.
TC torace ad alta risoluzione; TC torace (senza e con mdc); TC ricostruzione 3D (**********)
Prima valutazione a distanza di più di 20 giorni da tromboendoarterectomia polmonare
bilaterale per malattia trombo-embolica cronica. Unica scansione TC spirale 24 strati durante
impregnazione contrastografica arteriosa polmonare con metodica a doppia energia per la valutazione della
perfusione. Somministrato mezzo di contrasto non ionico iomeprolo 400.
Non disponibile TC preoperatoria.
MEDIASTINO - normale esito di recente sternotomia mediana con buon affronta mento dei margini ossei
sternotomici. Fisiologiche inomogeneità post-chirurgiche nel mediastino antero-superiore, senza evidenti
raccolte; solo tracce di versamento pericardico.
CUORE - non dilatazione del tronco comune dell'arteria polmonare, poco meno di 30 mm; non evidente
ipertrofia del ventricolo di destra, circa 3 -4 millimetri la parete; non dilatazione del ventricolo di destra,
diametro trasverso basale 40 mm.
ARTERIE POLMONARI sono giudicabili fino alle prime ramificazioni subsegmentali. Pervietà di tutte le
arterie segmentali bilateralmente.
PARENCHIMA POLMONARE E PLEURA - discreto versamento pleurico bilaterale, responsabile di
collasso subtotale di entrambi i lobi inferiori. Non alterazioni del parenchima ventilato se non tracce di vetro
smerigliato da probabile residua perfusione a mosaico. Nel segmento antero-basale del lobo inferiore del
polmone di sinistra addensamentino isolato dal collasso, di possibile natura
infiammatoria.
PERFUSIONE POLMONARE - la mappa di distribuzione dello iodio nel polmone conserva residui difetti
subsegmentali nell'ambito del segmento apicale e segmento ventrale del lobo superiore di destra e nel
segmento ventrale del lobo superiore di sinistra nonché nel lobo medio.
CONCLUSIONE - non complicanze all'intervento se non versamenti pleurici bilaterali di discreta importanza
con collasso dei lobi inferiori e sospetto focolaio basale sinistro. Non residuano occlusioni arteriose
segmentali polmonari.
Ecocardiogramma transtoracico (**********)
Scadente finestra acustica. Esame eseguito prevalentemente in proiezione sottocostale. Pressioni polmonari
stimate ai limiti superiori della norma (PAPs circa 35 mmHg). Ventricolo destro lievemente dilatato, non
ipertrofico e lievemente ipocinetico (diametro TD 23 mm, spessore parete libera 4 mm, area TD/TS 20/15
cm2, TAPSE 14 mm). Insufficienza tricuspidale di grado lieve. Non pletora cavale. Ventricolo sinistro di
piccole dimensioni cavitarie con normali spessori parietali e funzione sistolica globale conservata (diametro
TD 40 mm, volume TD 50 ml, spessore setto interventricolare 10 mm, spessore parete posteriore 8 mm, FE
57 %, indice di eccentricità telediastolica 1, indice di eccentricità telesistolica 1). Minimi segni di
compressione del ventricolo sinistro da parte del ventricolo destro. Dilatazione del bulbo aortico (38 mm) e
del tratto esplorabile dell'aorta ascendente (42 mm) associata ad insufficienza valvolare aortica di grado lieve.
Non versamento pericardico.
Radiografia del torace (**********)
Esame confrontato con precedente del ********. I reperti appaiono sostanzialmente invariati; in particolare
appare ancora apprezzabile il versamento pleurico bilaterale.
Elettrocardiogramma (**********)
Ritmo sinusale, frequenza cardiaca 71 bpm, blocco di branca destra incompleto.
Alla luce degli esami strumentali eseguiti si evince l'ottimo risultato dell'intervento chirurgico di
endoarteriectomia polmonare bilaterale.
Il cateterismo cardiaco destro ha infatti documentato una riduzione del 54% della pressione polmonare
media (19 vs. 41 mmHg) e dell'82% delle resistenze vascolari polmonari (188 vs. 1024 dyne*sec*cm-5) ed
un aumento del 36% della portata cardiaca (3.4 vs. 2.5 L/min) e del 113% della frazione di eiezione del
ventricolo destro (34 vs. 16%).
Si segnala che i fili di stimolazione epicardica sono stati rimossi in data **********.
Terapia in atto
Amiodarone 200 mg 1 cp / die
Furosemide 25 mg 1 cp / die ore 8
Spironolattone 25 mg 1 cp / die ore 16
Levetiracetam 500 mg 1 cp / die ore 8
Pantoprazolo 40 mg 1 cp / die ore 8
N-acetilcisteina 600 mg 1 cp x 3 / die ore 8 - 12 - 20
Fermenti lattici (Dicoflor) 30 mg 1 bustina x 2 / die ore 8 - 20
Ossigeno 3 L / min con cateterini nasali
Aerosol x 3 / die (Salbutamolo 20 gtt, ossitropio 18 gtt - beclometasone
0.8 mg 1 fl)
Warfarin 5 mg mantenendo valori di INR compresi tra 2.5 e 3.5
(ieri con AP 50 % e INR 1.48, assunti cp)
OGGI: AP 61%, INR 1.34
La paziente verrà contattata telefonicamente fra 3 mesi circa per concordare una data per il prossimo
controllo di follow-up post-operatorio.
Per ogni necessità si prega contattare
Prof.: ******** ************* o
Dottore: *********,
Dottoressa: ********* ** ****** ************
Cordiali saluti,
Il Primario Il
Medico di *******
Dottore: ** ***********************
